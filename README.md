# Задачи за упражненията по ASP програмиране

Това хранилище съдържа задачите за упражненията по ASP програмиране.

Всяка задача е в самостоятелна директория. Директориите съдържат файл `README.md` с повече информация относно задачата.
Примерните решения са дадени в отделно разклонение на историята(_branch_). Името му е името на директорията на задачата плюс `Solution`. Например решението на `HelloWorld` ще се намира в `HelloWorldSolution`. Освен _branch_, за всяко решение има създаден и _pull request_.

Този начин на работа, освен че предоставя удобен начин да видите промените, направени на заданието, за да се стигне до решението, се доближава до много от работните процеси използвани при работа с Git. При много от тях, когато се започне работата по нова функционалност, остраняване на дефект или друга задача, се създава нов _branch_. Новият код се добавя в него, а след приключването на работата по задачата, това разклонение на историята се слива(_merge_) с основното (най-често наречено `master`), като се създаде т.нар. _pull request_(в някои системи се нарича _merge request_). По този начин вие показвате, че искате вашите промени да бъдат включени в основната история. От една страна може да нямате права да пишете в хранилището (такъв е случаят с проектите с отворен код). Тогава човек, който има права, трябва да приеме промените ви. А дори и да имате права, _pull request_, може да служи като код ревю. Така предоставяте възможността на ваш колега да прегледа кода ви преди промените да влязат в _master_.

## Предаване на задачите

Освен по електронната поща, може да предадете решенията си и през GitHub. За целта трябва да направите _fork_ на това хранилище, да решите задачата в него(за препоръчване в отделен _branch_) и да направите _pull request_ към моето, за да мога да го прегледам. Освен това във всеки контекст може да ме споменете с `@plamentotev` и аз ще получа известие.

## Полезни връзки за работа с Git и GitHub

[Git в 15 минути](https://try.github.io/) - обяснява накратко основите на Git. Освен това може да упражните основните Git команди без да има нужда да го инсталирате.

[Pro Git](https://git-scm.com/book/en/v2) - безплатна книга за Git. Освен безплатна е и много добре написана.

[Използване на Git и GitHub във Visual Studio](https://www.youtube.com/watch?v=egy2r6ReaeI) - запис от Build конференцията на Miscrosoft, показваща използването на Git във Visual Studio.

[GitHub Extension for Visual Studio](https://visualstudio.github.com/) - може да изпозвате GitHub и VisualStudio без да инсталиране това разширение, но с него е определено по-лесно.

[Какво е код ревю и защо се прави](https://en.wikipedia.org/wiki/Code_review) и [как може _pull request_ да се използва за код ревю](https://summit.atlassian.com/archives/2012/dev-speed/pull-requests-code-review).

[Сравнение между популярни работни процеси при използването на Git](https://www.atlassian.com/git/tutorials/comparing-workflows).

И не на последно място [как да пишем добри бележки към _commit_ и защо това е важно](http://who-t.blogspot.bg/2009/12/on-commit-messages.html).

## Мнения, забележки, препоръки

Имате забележки, искате да промените нещо или просто да изразите мнение? Не се притеснявайте да ми пишете на електронна поща, да отворите ново _issue_ в това хранилище (използвайки [Issues страницата](https://github.com/plamentotev/asp-course/issues)), а защо не и да направите _pull request_ с желаната промяна.
