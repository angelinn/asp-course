# Hello Data

Проект, подходящ за експериментиране с компонентите, работещи с данни. На практика това е празен проект, съдържащ [Northwind](https://northwinddatabase.codeplex.com/) - примерна база данни, създадена от Microsoft. Към нея съм добавил още един изглед(View) - `Total Sales by Category`. Както подсказва и името, той връща сумарните продажби на продукти, групирани по категории.

*ЗАБЕЛЕЖКА:* Пазенето на база данни в Git хранилището (или което да е хранилище, на която и да е друга технология за контрол на версиите) не е добра идея и обикновено се добавя в списъка с игнорирани файлове. За целите на упражнението обаче, ще си затворим очите :smile:

## Задание

Ще използваме проекта за да видите Web Forms в действие, както и най-силната му страна - бързо и лесно създаване на уеб приложения, използващи база данни. На упражнението дори няма да ни се наложи да пишем код.

* Отворете проекта.
* Добавете `Chart` компонент. Укажете за източник на данни да се използва `SqlDataSource` и `Total Sales by Category` изгледа.
* Конфигурирайте Chart компонента да използва категориите за оста X и продажбите за оста Y.
* Добавете `GridView` компонент и го конфигурирайте да използва вече създадения източник на данни.
* Конфигурирайте `GridView`, така че таблицата да може да се сортира по колони.
* Сменете имената на колоните с по-подходящ текст.
